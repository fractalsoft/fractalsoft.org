## Regulamin serwisu komputerowego

1. Serwis komputerowy w Cieszynie jest cześcią firmy **Fractal Soft Sp. z o.o.**
   - Biuro w Cieszynie (adres główny): **43-400 Cieszyn, ul. Trzech Braci 3**

2. Biura czynne są **od poniedziałku do piątku w godzinach od 8:00 do 16:00**.

3. Warunkiem przyjęcia zlecenia wykonania usługi jest:
  - dostarczenie danych potrzebnych do wystawienia **faktury VAT** oraz ew. korespondencji,
  - dostarczenie do biura urządzenia, którego usługa dotyczy.

4. **Klient dostarczający urządzenie do serwisu zobligowany jest do sporządzenia kopii zapasowej danych przechowywanych w pamięci (na dyskach) urządzeń.
   Firma nie ponosi odpowiedzialności za utratę danych i programów.**

5. Na życzenie klienta serwis odpłatnie może wykonać archiwizację danych.

6. Oprogramowanie (w szczególności system operacyjny) nie jest objęte warunkami gwarancji.

7. Klient jest proszony o udostępnienie hasła do systemu w celu sprawdzenia działania sprzętu.
   W przypadku gdy tego nie zrobi (odmówi, nie zna, nie pamięta) może zostać obarczony przez serwis dodatkowymi kosztami związanym z instalacją na dysku serwisowym odpowiedniego systemu operacyjnego oraz sterowników dedykowanych pod dany sprzęt.

8. Zlecenia, których wartość nie przekracza 150 PLN (kwota z VAT) serwis wykonuje bez uprzedniej konsultacji z Klientem.

9. Odbiór urządzenia możliwy jest tylko po przedstawieniu pokwitowania serwisowego.
   Zgubienie pokwitowania uprawnia obsługę serwisu do wylegitymowania odbiorcy urządzenia dokumentem ze zdjęciem.

10. Zamówione usługi wykonywane są co do zasady w terminie do 10 dni roboczych.
    Jeśli termin naprawy miałby się wydłużyć Klient zostanie o tym poinformowany drogą telefoniczną bądź mailową.
    Jeśli to nie nastąpi, po upływie terminu 10 dni Klient zobowiązany jest do stawienia się w serwisie celem odbioru urządzenia i opłacenia wykonanej usługi.

11. W przypadku kiedy Klient nie stawi się po odbiór urządzenia po upływie 30 dni roboczych od dnia wysłania wiadomości o zakończeniu zlecenia może zostać naliczana opłata magazynowa w wysokości 1 PLN netto dziennie.
    Brak możliwości zawiadomienia klienta w sposób przez niego wskazany, a nie wynikający z błędu serwisu, nie zwalnia klienta z opłaty magazynowej.
    W przypadku naliczenia opłaty magazynowej, odbiór urządzenia nastąpi po uregulowaniu tejże opłaty na rzecz serwisu.

12. Po upływie 90 dni nieodebrany sprzęt ulega przepadkowi i jest uznawany jako porzucony przez właściciela w rozumieniu art. 180 Kodeksu Cywilnego, oraz na podstawie art. 181 Kodeksu Cywilnego nabywa przez jego objęcie w posiadanie serwis komputerowy.

13. Serwis zastrzega sobie możliwość zwrotu klientowi nienaprawionego urządzenia o nieco odmiennych objawach aniżeli został przyjęty.
    Wynika to z faktu, że regeneracja niektórych układów elektronicznych wykonanych w technologii SMD bądź BGA nie zawsze przynosi pozytywny efekt.
    Wówczas naprawa jest możliwa poprzez wymianę wadliwego układu, o ile będzie osiągalny.

14. W celu napawy urządzenia serwis komputerowy przeprowadza szczegółową diagnozę.
    Podczas procesu diagnozy wymieniane są niektóre elementy elektroniki oraz poświęcany jest czas serwisanta.
    Dlatego w przypadku, gdy klient zrezygnuje z naprawy będzie pobierana opłata za diagnozę.

15. Wymieniony materiał nie podlega zwrotowi i są poddawane utylizacji.

16. Okres gwarancji rozpoczyna się od momentu odebrania sprzętu z naszego serwisu.

17. Reklamacja obowiązuje dopiero od momentu zapłacenia.
    Niezapłacone faktury nie są objęte procedurą reklamacyjną.

18. Każdy klient oddający urządzenie do serwisu jest zobowiązany do zapoznania się z niniejszym regulaminem.
    Oddając sprzęt do naprawy, dobrowolnie akceptuje powyższy regulamin, stanowiący zarazem umowę, na podstawie której świadczona jest usługa naprawy i ona reguluje prawa i obowiązki wynikające z tego tytułu.
    Wszelkie inne postanowienia muszą być przedstawione w formie pisemnej i zaakceptowanie przez obie strony.

18. Klient zlecając usługę serwisową akceptuje powyższy **Regulamin** i **Warunki gwarancji**
    oraz wyraża zgodę na umieszczenie plomby gwarancyjnej lub innego oznaczenia w celu identyfikacji sprzętu na który jest udzielana gwarancja.
