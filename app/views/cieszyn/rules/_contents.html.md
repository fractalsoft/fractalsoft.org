## Regulamin serwisu komputerowego

1. Właścicielem serwisu komputerowego jest firma **Fractal Soft Aleksander Małaszkiewicz**.
  * Biuro w Gliwicach (siedziba główna): **44-100 Gliwice, ul. Akademicka 5**
  * Biuro w Cieszynie (filia): **43-400 Cieszyn, ul. Trzech Braci 3**

2. Biura czynne są **od poniedziałku do piątku w godzinach od 8:00 do 16:00**.

3. Warunkiem przyjęcia zlecenia wykonania usługi jest:
  - dostarczenie danych potrzebnych do wystawienia **faktury VAT** oraz ew. korespondencji,
  - dostarczenie do biura urządzenia, którego usługa dotyczy.

4. **Klient dostarczający urządzenie do serwisu zobligowany jest do sporządzenia kopii zapasowej danych przechowywanych w pamięci (na dyskach) urządzeń. Firma nie ponosi odpowiedzialności za utratę danych i programów.**

5. Na życzenie klienta serwis odpłatnie może wykonać archiwizację danych w cenie od 20 PLN netto w zależności od rodzaju i objętości danych.

6. Oprogramowanie (w szczególności system operacyjny) nie jest objęte warunkami gwarancji.

7. Zlecenia, których wartość nie przekracza 250 PLN (kwota z VAT) serwis wykonuje bez uprzedniej konsultacji z Klientem.

8. Odbiór urządzenia możliwy jest tylko po przedstawieniu pokwitowania serwisowego. Zagubienie pokwitowania uprawnia obsługę do wylegitymowania odbiorcy urządzenia dokumentem ze zdjęciem.

9. Zamówione usługi wykonywane są co do zasady w terminie do 10 dni roboczych. Jeśli termin naprawy miałby się wydłużyć Klient zostanie o tym poinformowany drogą telefoniczną bądź mailową. Jeśli to nie nastąpi, po upływie terminu 10 dni Klient zobowiązany jest do stawienia się w serwisie celem odbioru urządzenia i opłacenia wykonanej usługi.

10. W przypadku kiedy Klient nie stawi się po odbiór urządzenia po upływie 45 dni roboczych od dnia zlecenia usługi może zostać naliczana opłata magazynowa w wysokości 1 PLN netto dziennie. Brak możliwości zawiadomienia klienta w sposób przez niego wskazany, a nie wynikający z błędu serwisu, nie zwalnia klienta z opłaty magazynowej. W przypadku naliczenia opłaty magazynowej, odbiór urządzenia nastąpi po uregulowaniu tejże opłaty na rzecz serwisu.

11. Po upływie 90 dni nieodebrany sprzęt ulega przepadkowi i jest uznawany jako porzucony przez właściciela w rozumieniu art. 180 Kodeksu Cywilnego, oraz na podstawie art. 181 Kodeksu Cywilnego nabywa przez jego objęcie w posiadanie samoistne przedsiębiorstwo **Fractal Soft Aleksander Małaszkiewicz**.

12. Serwis zastrzega sobie możliwość zwrotu klientowi nie naprawionego urządzenia o nieco odmiennych objawach aniżeli został przyjęty. Wynika to z faktu, że regeneracja niektórych układów elektronicznych wykonanych w technologii SMD bądź BGA nie zawsze przynosi pozytywny efekt. Wówczas naprawa jest możliwa poprzez wymianę wadliwego układu, o ile będzie osiągalny.

13. Koszt ekspertyzy komputerów stacjonarnych wynosi do 40 PLN z VAT - opłata jest pobierana w przypadku rezygnacji z naprawy lub nie stwierdzenia usterki.

14. Koszt ekspertyzy notebooków wynosi do 50 PLN z VAT - opłata jest pobierana w przypadku rezygnacji z naprawy lub nie stwierdzenia usterki.

15. Wymienione części nie podlegają zwrotowi, a uszkodzony sprzęt poddajemy utylizacji.

16. Każdy klient oddający urządzenie do serwisu jest zobowiązany do zapoznania się z niniejszym regulaminem. Oddając sprzęt do naprawy, dobrowolnie akceptuje powyższy regulamin, stanowiący zarazem umowę, na podstawie której świadczona jest usługa naprawy i ona reguluje prawa i obowiązki wynikające z tego tytułu. Wszelkie inne postanowienia muszą być przedstawione w formie pisemnej i zaakceptowanie przez obie strony.
