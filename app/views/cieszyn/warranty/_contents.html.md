## Gwarancja

### Informacje o okresie gwarancji

| Przedmiot gwarancji                           | Okres gwarancji w miesiącach |
| --------------------------------------------- | ---------------------------- |
| Podzespoły nowe                               |             6 - 12           |
| Podzespoły używane                            |             1 -  2           |
| Wymiana układu BGA                            |             3 -  6           |
| Reballing układów BGA                         |               3              |
| Naprawa po zalaniu cieczą                     |               2              |
| Regeneracja obwodów drukowanych na płycie PCB |               3              |
| Wymiana gniazda zasilania                     |               3              |
| Naprawa układu zasilania płyty głównej        |               3              |
| Wymiana zawiasów, elementów obudowy           |               3              |
| Wymiana taśmy LVDS, inwertera napięcia        |               3              |
| Inne naprawy serwisowe                        |         indywidualnie        |


### Warunki gwarancji

Zgodnie z ustawą z dnia 27 lipca 2002 r. o szczególnych warunkach sprzedaży konsumenckiej oraz o zmianie Kodeksu cywilnego, informujemy iż mają Państwo prawo do bezpłatnego usunięcia usterek powstałych po naprawach serwisowych, bezpośrednio związanych z danymi naprawami serwisowymi będącymi przedmiotami zlecenia serwisowego, wymianie przedmiotu lub ostatecznego zwrotu pieniędzy, w przypadku, gdy inne możliwości nie dały powodzenia naprawy.

Definicje:

<dl>
  <dt>Serwis</dt>
  <dd>Fractal Soft Aleksander Małaszkiewicz, NIP: 548-232-53-40</dd>

  <dt>Klient</dt>
  <dd>osoba lub firma zlecająca naprawę serwisową lub dokonująca zakupu w firmie, widniejąca na zleceniu serwisowym i rachunku</dd>

  <dt>Strona internetowa</dt>
  <dd><a href='http://fractalsoft.org/cieszyn'>http://fractalsoft.org</a></dd>
</dl>


1. **Gwarantuje się** poprawne działanie elementów będących przedmiotem zlecenia serwisowego, przez ustalony okres czasu, dostępny w tabeli prezentującej informacje o okresie gwarancji na wykonane naprawy serwisowe lub okresie gwarancji ustalonego indywidualnie.

2. **Gwarancji udziela się** na każdą czynność oraz podzespół z osobna. Okres obowiązywania gwarancji liczy się od daty zakupu materiałów lub wydania serwisowego sprzętu.

3. Wady objęte gwarancją ujawnione w okresie trwania gwarancji są usuwane **w terminie** do 14 dni roboczych od momentu dostarczenia sprzętu objętego gwarancją do serwisu firmy. W przypadku zaistnienia potrzeby wymiany podzespołów, które wiążą się z zakupem i dostawą do serwisu, okres gwarancji może przedłużyć się o czas nieokreślony uwarunkowany czasem przesyłki podzespołu oraz wymianą lub naprawą. Z uwagi na częste zamówienia podzespołów z krajów Azjatyckich, czas dostawy, w niektórych przypadkach, to około 31 dni.

4. **Serwis nie ponosi odpowiedzialności**:
  - za wady ukryte sprzętu,
  - za następstwa czynności serwisowych wykonanych uprzednio przez inne firmy serwisujące dostarczony sprzęt,
  - za legalność oprogramowania i danych znajdujących się na dostarczonych nośnikach informacji,
  - za utracone w rezultacie ujawnienia się wady dane, a także oprogramowanie zainstalowane na dostarczonym sprzęcie, z tytułu poniesionych przez klienta kosztów odtworzenia (odzyskania) danych i ponownej instalacji oprogramowania lub jego ponownego nabycia i uzyskania licencji.

5. **Prawa gwarancyjne posiada** osoba lub firma, której dane widnieją na zleceniu serwisowym. Dalsze zbycie sprzętu nie powoduje przeniesienia praw gwarancyjnych na kolejnego nabywcę.

6. W przypadku **odstąpienia od naprawy gwarancyjnej** istnieje możliwość zwrotu nakładów finansowych związanych z naprawą serwisową pod warunkiem braku możliwości naprawy. Zwrot w wysokości ceny naprawy nie uwzględnia żadnych kosztów przesyłki pocztowej lub kurierskiej, następuje na wskazany przez klienta rachunek bankowy w terminie do 21 dni od momentu odstąpienia od naprawy gwarancyjnej.

7. **Gwarancji nie podlega** zainstalowane oprogramowanie systemowe oraz użytkowe, a także dane zapisane na nośnikach informacji, w przypadku gdy przedmiotem serwisowania jest podzespół różny od nośnika danych.

8. **Gwarancja zostaje unieważniona**:
  - w momencie powstania uszkodzeń spowodowanych użytkowaniem niezgodnym z instrukcją obsługi oraz zaleceniami serwisowymi po dokonanej naprawie,
  - w przypadku stwierdzenia próby samodzielnej naprawy przez klienta, firmę lub osoby trzecie,
  - w przypadku braku pełnej płatności zgodnie z wystawioną fakturą.

9. **Gwarancji nie podlegają** przypadki, w których uszkodzeniu następują elementy nie będące przedmiotem naprawy serwisowej, a jednocześnie wpływające na poprawne działanie przedmiotu naprawy.
